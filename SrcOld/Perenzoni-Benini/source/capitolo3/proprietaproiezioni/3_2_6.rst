Proiezioni compromesso
======================

Le proiezioni compromesso non conservano alcuna proprietà metrica: invece, cercano di trovare, come dice il nome, un compromesso fra le varie proprietà, per rendere la mappa piacevole da osservare.
La maggior parte delle proiezioni compromesso sono fatte per mostrare l'intero globo invece che solo una parte.

Ambiti d'uso
------------

Le proiezioni compromesso, visto che non conservano alcuna proprietà metrica, vengono soprattutto usate semplicemente per visualizzare l'intero globo, visto che, la maggior parte delle volte, 
sono più piacevoli da vedere rispetto alle proiezioni convenzionali.

.. figure:: /immagini/3/mondorobinson.png
   :alt: Mappa della Terra creata dalla CIA con la proiezione di Robinson
   :align: center

   -- Mappa della Terra della CIA, datata Febbraio 2021. utilizza la proiezione compromesso di Robinson


Esempi di proiezioni compromesso
--------------------------------

Proiezione di Robinson
++++++++++++++++++++++

Questa proiezione è stata inventata nel 1963 dal cartografo statunitense Arthur H. Robinson nel 1963 su richiesta della Randy McNally Company, che la ha usata per mappe generali dalla sua creazione in poi.
Nel 1974 Robinson pubblicò le specifiche della proiezione e la sua costruzione, e nel 1988 la National Geographic Society la iniziò ad usare per le mappe della Terra generali. Molte altre compagnie, dopo la 
National Geographic, hanno iniziato ad usare la proiezione, anche se in certi casi è stata sostituita dalla Winkel Tripel.

.. figure:: /immagini/3/proiezionerobinson.jpg
   :alt: Mappa della Terra con la proiezione di Robinson
   :align: center

   -- Mappa della Terra creata con la proiezione di Robinson

.. figure:: /immagini/3/distorsionerobinson.png
   :alt: Distorsione della proiezione di Robinson
   :align: center

   -- La proiezione di Robinson con l'Indicatore di distorsione di Tissot applicato, che mostra come, anche se non conserva alcuna proprietà metrica, la distorsione rimane molto contenuta

Proiezione Winkel Tripel
++++++++++++++++++++++++

Questa proiezione è stata inventata nel 1921 dal cartografo tedesco Oswald Winkel, ed ha la particolarità di essere la media matematica tra la proiezione equirettangolare e la proiezione di Aitoff. 
Il nome "Tripel" deriva dall'obbiettivo di Winkel di ridurre tre tipi di distorsione: area, distanza e direzione. La Winkel Tripel è una delle proiezioni con minore distorsione, similmente alle proiezioni Eckert IV e Robinson.
Dal 1998 ha sostituito la proiezione di Robinson come proiezione usata per mappe generali della Terra dalla National Geographic society.

.. figure:: /immagini/3/proiezionewinkeltripel.jpg
   :alt: Mappa della Terra con la proiezione Winkel Tripel
   :align: center

   -- Mappa della Terra creata con la proiezione Winkel Tripel

.. figure:: /immagini/3/distorsionewinkeltripel.png
   :alt: Distorsione della proiezione Winkel Tripel
   :align: center

   -- La proiezione Winkel Tripel con l'Indicatore di distorsione di Tissot applicato, che mostra come la distorsione sia abbastanza ridotta, una caratteristica comune delle proiezioni compromesso

Proiezione di Van der Grinten
+++++++++++++++++++++++++++++

Inventata nel 1898 dallo statunitense Alphons J. Van der Grinten, questa proiezione mappa l'intera Terra in un cerchio, mantenendo le forme simili a quelle trovate sulla proiezione di Mercatore, ma riducendo la distorsione.
In modo simile alla proiezione di Mercatore, la distorsione ai poli è molto alta. Dal 1922 al 1988, è stata la proiezione usata dalla National Geographic Society per le loro mappe della Terra generali. 
Ad oggi, è stata per la maggior parte sostituita dalla proiezione di Robinson e Winkel Tripel.

.. figure:: /immagini/3/proiezionevandergrinten.jpg
   :alt: Mappa della Terra con la proiezione di Van der Grinten
   :align: center

   -- Mappa della Terra creata con la proiezione di Van der Grinten

.. figure:: /immagini/3/distorsionevandergrinten.png
   :alt: Distorsione della proiezione di Van der Grinten
   :align: center

   -- La proiezione di Van der Grinten con l'Indicatore di distorsione di Tissot applicato, che mostra come la distorsione aumenti vertiginosamente ai poli

Altre proiezioni compromesso
++++++++++++++++++++++++++++

- Proiezione Dymaxion di Fuller

- Proiezione AuthaGraph

- Proiezione Wagner VI

- Proiezione a farfalla di Cahill