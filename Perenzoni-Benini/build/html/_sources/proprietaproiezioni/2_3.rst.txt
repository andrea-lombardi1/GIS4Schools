Proiezioni conformi
===================

Le proiezioni conformi (o equiangole) conservano gli angoli, e quindi le forme. Ad esempio, se due strange si incrociano ad una angolo di 51°, sulla mappa l'angolo verrà conservato.
Le proiezioni conformi riescono solo a convervare forme piccole, le forme grandi vengono distorte lo stesso. Per conservare le forme, le proiezioni conformi distorcono le aree.

Ambiti d'uso
------------

Le proiezioni conformi vengono usate sia per applicazioni su grandi scale che piccole scale. Ad esempio, le proiezioni conformi vengono usate per proiettare l'intero mondo, visto che ad una scala simile 
le figure possono essere considerate abbastanza piccole, quindi hanno la stessa forma che nel mondo reale. Anche le mappe senza bordi digitali usano proiezioni conformi. 
Queste proiezioni sono anche usate in carte di navigazione nautica o aeronautica, e in mappe dove è importante conservare il gradiente dei valori, come in mappe metereologiche con pressione atmosferica.

Esempi di proiezioni conformi
-----------------------------

Proiezione di Mercatore
+++++++++++++++++++++++

La proiezione di Mercatore è di gran lunga la proiezione cartografica più conosciuta, inventata dal fiammingo Gerardo Mercatore nel 1569. La proprietà più importante della proiezione è che mappa le lossodromie come 
rette, e le ortodromie come curve: questo la rende estremamente utile nella navigazione. La proiezione di Mercatore non può rappresentare l'intero globo, visto che distorsione diventa infinitamente grande ai poli: 
questa è anche la ragione del perché le zone vicino all'Artide e Antartide sono giganti. Questa proiezione viene usata in molti campi, ma soprattutto la navigazione, visto che è lo scopo per cui è nata.
Un altro uso importante di Mercatore è nei servizi di mappe digitali, visto che può essere ripetuta infinite volte senza alcun problema.

.. figure:: /immagini/proiezioneconformedimercatore.jpg
   :alt: Mappa della Terra con la proiezione di Mercatore
   :align: center

   -- Mappa della Terra creata con la proiezione di Mercatore, troncata ai paralleli 85°N e 85°S

.. figure:: /immagini/distorsionemercatore.png
   :alt: Distorsione della proiezione di Mercatore
   :align: center

   -- La proiezione di Mercatore con l'Indicatore di distorsione di Tissot applicato, che mostra come la proiezione non distorca le forme, ma le aree

Proiezione conica conforme di Lambert
+++++++++++++++++++++++++++++++++++++

Inventata nel 1772 dallo svizzero Johann H. Lambert, è una proiezione conforme conica con la prticolarità che, tra i due paralleli standard (i paralleli che sono senza alcun tipo di distorsione), la distorsione fa rimpicciolire 
la scala delle misure, mentre al di fuori dei paralleli standard, la distorsione ingrandisce la scala delle misure, come la maggior parte delle altre proiezioni tangenti. Come altre proiezioni conformi, la distorsione rende questa 
proiezione infinitamente grande. Viene spesso usata per mappe aeronautiche, visto che una retta fra due punti disegnata sulla mappa approssima la distanza più corta fra i due punti. La proiezione è anche quella ufficialmente 
usata in Francia, e viene usata per creare mappe conformi di alcuni stati negli Stati Uniti. 

.. figure:: /immagini/proiezioneconformeconica.jpg
   :alt: Mappa della Terra con la proiezione di Mercatore
   :align: center

   -- Mappa della Terra creata con la proiezione conica conforme di Lambert, troncata al parallelo 30°S. I paralleli standard sono 20°N e 50°N

.. figure:: /immagini/distorsioneconformeconica.png
   :alt: Distorsione della proiezione conica conforme di Lambert
   :align: center

   -- La proiezione conica conforme di Lambert con l'Indicatore di distorsione di Tissot applicato, che mostra come la proiezione rimpicciolisca le forme tra i due paralleli standard invece che ingrandirle. I paralleli standard sono 15°N e 45°N

Proiezione stereografica
++++++++++++++++++++++++

Questa proiezione risale ai tempi degli antichi greci, infatti la sua invenzione viene attribuita al greco Ipparco da Nicea attorno al 130 a.C. É una proiezione azimutale conforme, anche se la sua conformità venne dimostrata matematicamente solo 
nel 1695 da Edmond Halley. Anche questa proiezione è infinitamente grande vicino al polo sud (o polo nord se la mappa è al contrario) grazie alla distorsione introdotta, quindi è impossibile mappare il polo opposto a quello al centro della mappa, 
anche se ci si può arrivare arbitrariamente vicini. All'inizion veniva usata solo per mappe delle stelle, anche se il suo uso venne poi esteso a mappe della terra, grazie anche alla sua versione equatoriale invece che polare.

.. figure:: /immagini/proiezionestereografica.jpg
   :alt: Mappa della Terra con la proiezione stereografica
   :align: center

   -- Mappa della Terra creata con la proiezione stereografica, troncata al parallelo 30°S

.. figure:: /immagini/distorsionestereografica.png
   :alt: Distorsione della proiezione stereografica
   :align: center

   -- La proiezione stereografica con l'Indicatore di distorsione di Tissot applicato, che mostra la distorsione introdotta, sempre più grande più ci si avvicina al polo sud

Altre proiezioni conformi
+++++++++++++++++++++++++

Altre proiezioni conformi sono:

- Proiezione Universale trasversa di Mercatore
   
- Proiezione quinconce di Pierce