Proiezione gnomonica
====================

Si pensa che la proiezione gnomonica sia la proiezione cratografica più vecchia della storia, ideata dal filosofo e matematico greco Talete nel sesto secolo avanti Cristo.
Questa proiezione è l'unica a conservare la distanza più corta fra due punti qualsiasi della mappa, cioè la retta che collega due punti sulla mappa mostra sempre la distanza più breve: 
questo perché tutte le ortodromie sono mappate come rette. La proiezione si basa sul proiettare la superficie della sfera su un piano tangente, con ogni punto proiettato nel punto in cui la retta passante per il centro 
della sfera (Terra) e il punto sulla sfera interseca il piano tangente. Per questo metodo di proiezione, la disorsione aumenta enormemente non appena ci si allontana dal punto tangente, tanto che meno di metà della terra 
è rappresentabile in una singola proiezione finita (come altre proiezioni, la proiezione gnomonica è infinita).

.. figure:: /immagini/proiezionegnomonica.jpg
   :alt: Mappa dell'emisfero Boreale con la proiezione gnomonica
   :align: center

   -- Mappa dell'emisfero boreale creata con la proiezione gnomonica

.. figure:: /immagini/distorsionegnomonica.png
   :alt: Distorsione della proiezione gnomonica
   :align: center

   -- La proiezione gnomonica con l'Indicatore di distorsione di Tissot applicato, che mostra come la distorsione aumenti vertiginosamente appena ci si allontana dal punto tangente

Ambiti d'uso
------------

La proiezione gnomonica viene soprattutto usata in campi che riguardano segnali radio, meteoriti e onde sismiche, visto che si spostano seguendo ortodromie. viene anche usata in fotografia, con il nome di proiezione rettilinea.

Altre proprietà
---------------

La proiezione gnominica può avere il punto tangente della proiezione in un qualsiasi punto della sfera. In base alla posizione del punto tangente, la proiezione assume aspetti diversi:

- Se il punto tangente è uno dei poli, i meridiani sono radiali e ad uguale distanza l'uno dall'altro. L'Equatore non può essere rappresentato visto che si trova ad infinito. Gli altri paralleli sono mostrati come cerchi concentrici.

.. figure:: /immagini/gnomonicapoli.jpg
    :alt: Proiezione gnomonica, punto tangente al Polo Nord
    :align: center

    -- Proiezione gnomonica con il punto tangente al Polo Nord

- Se il punto tangente si trova sull'Equatore, i meridiani sono paralleli, ma non ad uguale distanza. L'Equatore è una retta perpendicolare ai meridiani, mentre gli altri paralleli sono rappresentati come iperbole.

.. figure:: /immagini/gnomonicaequatoriale.jpg
    :alt: Proiezione gnomonica, punto tangente sull'Equatore
    :align: center

    -- Proiezione gnomonica con il punto tangente sull'Equatore

- Se il punto tangente non si trova nè ai poli nè l'Equatore, allora i meridiani sono radiali da uno dei poli, ma non ad uguale distanza l'uno dall'altro. L'Equatore è una retta perependicolare ad un solo meridiano, 
  mentre gli altri paralleli sono rappresentati come sezioni coniche.

.. figure:: /immagini/gnomonicaaltricasi.jpg
    :alt: Proiezione gnomonica, punto tangente in un punto qualsiasi
    :align: center

    -- Proiezione gnomonica con il punto tangente in un punto qualsiasi (in questo caso, longitudine 40°N)