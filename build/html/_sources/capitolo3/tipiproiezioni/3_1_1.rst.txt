Proiezioni pure/vere
====================

Il reticolato geografico viene riportato geometricamente su di una superficie ausiliaria: un piano, un cilindro o un cono.

Le proiezioni pure si suddividono a loro volta in base a 3 criteri: 

+ il tipo di superficie su cui viene proiettato il globo terrestre;
  
+ la posizione della superficie in base alla Terra;
  
+ la posizione del punto di vista, cioè il punto dal quale partono le rette immaginarie che proiettano la superficie sferica sul piano di proiezione.

Proiezioni prospettiche/azimutali
---------------------------------
Viene proiettato un emisfero, o una sua parte, su un piano tangente o secante al globo terrestre.
La parte di globo terrestre viene proiettata dal punto di vista che può essere posizionato in punti diversi.

Le proiezioni prospettiche sono differenziate in base alla posizione del piano su cui viene riportato il globo e alla posizione del punto di vista.

Posizione del piano tangente
++++++++++++++++++++++++++++

1. **Proiezioni polari:** il piano è tangente a uno dei due poli.

2. **Proiezioni equatoriali:** il piano è tangente a un punto dell'equatore.

3. **Proiezioni oblique/trasversale:** il piano è tangente a un punto qualsiasi della superficie terrestre.


.. figure:: /immagini/3/proiezionipianotangente.png
   :alt: Tipi di proiezioni prospettiche in base alla posizione del piano tangente 
   :align: center

   -- Da questa immagine possiamo vedere come le varie posizioni del piano tangente producano tipologie di mappe differenti

   
Posizione del punto di vista
++++++++++++++++++++++++++++

1. **Proiezioni centrografiche:** il punto di vista è situato al centro della Terra.

2. **Proiezioni stereografiche:** il punto di vista è situato sulla superficie terrestre.

3. **Proiezioni scenografiche:** il punto di vista è esterno al globo terrestre.

4. **Proiezioni ortografiche:** il punto di vista è situato all'infinito e i raggi di proiezione sono tutti paralleli.
   
.. figure:: /immagini/3/proiezionipuntodivista.png
   :alt: Tipi di proiezioni prospettiche in base alla posizione del punto di vista
   :align: center

   -- Da questa immagine possiamo vedere come le varie posizioni del punto di vista producano tipologie di mappe differenti

Proiezioni di sviluppo
----------------------

Il reticolo geografico è proiettato su una superficie ausiliaria costituita da un cilindro oppure da un cono i quali possono avere diversi tipi di contatto con il globo terrestre.

Proiezione cilindrica
+++++++++++++++++++++

I punti della superficie terrestre vengono proiettati dal centro del globo terrestre su un cilindro tangente/secante alla Terra.

.. figure:: /immagini/3/proiezionicilindriche.png
   :alt: Proiezione del globo terrestre su un cilindro tangente la Terra
   :align: center

   -- Da questa immagine possiamo vedere un esempio di come la superficie del globo può essere riportata su un cilindro

Proiezione conica
+++++++++++++++++

I punti della superficie terrestre vengono proiettati dal centro del globo terrestre su un cono tangente/secante alla Terra.

.. figure:: /immagini/3/proiezioniconiche.png
   :alt: Proiezione del globo terrestre su un cono tangente la Terra
   :align: center

   -- Da questa immagine possiamo vedere un esempio di come la superficie del globo può essere riportata su un cono

Tipo di contatto tra la Terra e un cilindro/cono
++++++++++++++++++++++++++++++++++++++++++++++++

1. **Proiezioni dirette/normali:** l’asse del cilindro/cono coincide con l’asse di rotazione terrestre.

2. **Proiezioni inverse/trasverse:** l’asse del cilindro/cono giace sul piano equatoriale.

3. **Proiezioni oblique:** l’asse del cilindro/cono ha una inclinazione qualsiasi.

.. figure:: /immagini/3/proiezionicontattocilindrocono.png
   :alt: Tipi di proiezioni di sviluppo in base al contatto tra la Terra e il cilindro/cono
   :align: center

   -- Da questa immagine possiamo vedere i tipi di contatto tra il cilindro/cono, piano su cui viene proiettato la superficie terrestre, con la Terra
